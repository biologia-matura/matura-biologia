<p><strong>Podstawowe pojęcia stosowane w genetyce</strong></p>
<p><strong>Gen</strong>&nbsp;- odcinek DNA zawierający informację o kolejności aminokwas&oacute;w w cząsteczce białka.</p>
<p><strong>Allel</strong>&nbsp;- odmiana genu wywołująca r&oacute;żną postać tej samej cechy (na przykład czerwona lub biała barwa kwiatu).</p>
<p><strong>Allel dominujący</strong>&nbsp;- odmiana genu ujawniająca się w fenotypie niezależnie od rodzaju drugiego allelu.</p>
<p><strong>Allel recesywny</strong>&nbsp;- odmiana genu ujawniająca się w fenotypie tylko wtedy, gdy drugi allel jest r&oacute;wnież recesywny, obecność allelu dominującego maskuje istnienie recesywnego.</p>
<p><strong>Heterozygota</strong>&nbsp;- osobnik (lub kom&oacute;rka) posiadający dwa r&oacute;żne allele tego samego genu.</p>
<p><strong>Homozygota</strong>&nbsp;- osobnik (lub kom&oacute;rka) posiadający dwa takie same allele. Jeśli obydwa allele są dominujące, m&oacute;wimy o homozygocie dominującej, jeśli recesywne - o recesywnej.</p>
<p><strong>Genotyp</strong>&nbsp;- zestaw gen&oacute;w danego organizmu.</p>
<p><strong>Fenotyp</strong>&nbsp;- cechy organizmu będące wynikiem wsp&oacute;łdziałania gen&oacute;w i środowiska.</p>